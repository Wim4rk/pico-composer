---
Title: Färganalys
Description: Analys av färgval på klassiska orkestrars hemsidor
Template: me
---
# Färgval på stora orkestrars hemsidor

En kort analys av hemsidorna för fem av Sveriges stora orkestrar.
    
## Urval

Jag har valt att titta på hemsidorna för Kungliga Operan, Sveriges Radios symfoniorkester, Malmö symfoniorkester, Göteborgs Symfoniker och Kungliga Filharmonikerna

## Metod

Jag har gjort min undersökning med hjälp av verktyg som färgpipetten i Mozilla Firefox. Att försöka att matcha de undersökta sidorna mot en färgpalett &ndash; komple&shy;ment&shy;färger, triadiska scheman eller liknande &ndash; har inte varit aktuellt. Det handlar uteslutande om mono&shy;kromat&shy;iska teman.

Jag har haft möjlighet att studera sidorna över längre tid, vilket givit mig vissa observationer jag inte kunnat uppmärksamma under en kortare tid. Istället för kursens ordinarie ögon&shy;blicks&shy;bild så har jag data från sommaren och hösten 2020.

## Resultat

Jag finner att det genomgående temat är svart och vitt &ndash; ett akro&shy;matiskt schema. I ett fall rött mono&shy;kromatiskt. Oftast med en enda accent&shy;färg. Därutöver broderar man ut innehåll med olika färgval i bilder och event&shy;annonser, bland avvikande från huvudtemat. Och inte alltid på ett harmoniskt vis.

En sak jag lagt märke till är att dessa orkestrar använder sig av maximal kontrast; hel&shy;svart mot hel&shy;vitt. Det kan ofta vara bra att sänka värdet på en av dessa för att få en bättre läs&shy;barhet.

### Kungliga Operan

<figure class="left">
    <img src="../image/operan.jpg?w=400&q=50" alt="Kungliga Operans hemsida">
    <figcaption>Kungliga Operans hemsida</figcaption>
</figure>

[Kungliga operan][1] i Stockholm använder ett svart&shy;vitt tema, med en blod&shy;röd kontrast&shy;färg. Kontrast&shy;färgen används till länkar och som hover-effekt.
Många länkar är vita, och ibland kan jag tycka att det är lite otydligt vad man
kan trycka på för att komma vidare.

Ibland blir länkar gråa när man har pekaren över dem. Jag har tolkat det som att dessa länkar är mindre viktiga, då de pekar mot sådana saker som "jobba hos oss" och liknande.

Sidan är bildorienterad. En trevlig animation visar fler rubriker när man hovrar över bilder.
Fokus läggs just nu på Operans strömningstjänst, och man får bläddra ner för att
finna före&shy;ställ&shy;ningarna. Det brukar annars vara tvärt om.

Den genomgående upplevelsen är svart, och tillsammans med de mörka bilderna finner jag det en smula tungt.

<div class="palette">
    <div class="color color1" style="background-color:#000; color:#fff;">000</div>
    <div class="color color2" style="background-color:#fff; color:#000;">fff</div>
    <div class="color color3" style="background-color:#ba232b; color:#fff;">ba232b</div>
</div>

### Filharmonikerna

Absolut strängast i sin färgskala är Konserthuset i Stockholm, [Kungliga filharmonikerna][2], och samtidigt de mest toleranta. Själva temat är uteslutande svart och vitt. Det gör att inga fotografier direkt skär sig, och de bilder man använder sig av är oftast ljusa och lyfts fram med mycket negativ yta. Det ger ett lättare intryck än Kungliga Operans hemsida.

<figure class="right">
    <img src="../image/filharmonien.jpg?w=400&q=50" alt="Filharmonikernas hemsida">
    <figcaption>Filharmonikernas hemsida</figcaption>
</figure>

Samtidigt gör man stora avsteg. Färgen ffc319 (gul) används på förstasidan i ordet "Längtar". Man väljer också att använda enskilda färger för att marknadsföra evenemang. Jag får det till inte mindre än sex olika färger, rosa, ljusrosa, ljusblått, mörkgult, vitt och brungrått. Jag måste tillstå att färgerna ändå harmoniserar, någon har gjort ett mycket medvetet val här. Samtidigt vill jag inte riktigt tillstå att de ingår i temat. Jag upplever dem som temporära.

Filharmonikerna använder mörkblått för att lyfta fram sitt kalendarium. 0b2741, med helvit text och grafik. Den färgen har jag observerat vid tidigare besök, och ofta tänkt på den som för mörk. En ljusare blå hade varit en bättre kontrast mot det svarta. Det egendomliga är att just den färgen inte åter&shy;kommer någon annan&shy;stans på sidorna.

<div class="palette">
    <div class="color color1" style="background-color:#000; color:#fff;">000</div>
    <div class="color color2" style="background-color:#fff;">fff</div>
    <div class="color color3" style="background-color:#0b2741; color:#fff;">0b2741</div>
</div>

### GSO

[Göteborgs symfoniker][3] är den enda orkestern som inte använder ett svart&shy;vitt tema. Deras hemsida är röd och vit, om än monokromatiskt.

<figure class="left">
    <img src="../image/gbg.jpg?w=400&q=50" alt="Göteborgs symfonikers hemsida">
    <figcaption>Göteborgs symfonikers hemsida</figcaption>
</figure>

Man har harmoniserat fotografiernas färgskalor på ett tilltalande sätt, vilket ger hemsidan en gyllene, orange framtoning.

Samtidigt verkar sidan ha hamnat i händerna på någon som inte tar allt för mycket hänsyn till färgmatchning. En annons med uppmaningen att abonnera är en övergång från rosa till lila, helt nära den röda loggan.

Det finns också en del problem med z-axeln. En knapp som ständigt svävar över allt innehåll hamnar plötsligt bakom en genomskinlig div som egentligen samverkar med en bild.

<div class="palette">
    <div class="color color1" style="background-color:#b61319; color:#fff;">b61319</div>
    <div class="color color2" style="background-color:#e5242b;">e5242b</div>
    <div class="color color3" style="background-color:#fff;">fff</div>
</div>

### Malmö symfoniorkester

[Malmö symfoniorkester][4] bryter upp sitt strikta färgschema med brokiga bilder. Här finns också den röda färgen för hetta och passion. Två saker slår mig som intressanta; kontrasten mellan svart och vitt har mildrats, och man använder den orangea signal&shy;färgen för att markera inställda evenemang.

<figure class="right">
    <img src="../image/malmo.jpg?w=400&q=50" alt="MSO:s hemsida">
    <figcaption>MSO:s hemsida</figcaption>
</figure>

Att mildra den svartvita kontrasten ger en ökad läsbarhet, men man har inte gjort så genomgående. Jag anar att man tagit fram färgschemat på det viset, men vid senare uppdateringar så har den helsvarta färgen tagit över igen, medvetet eller ej. Den mildare vita bakgrunden verkar bestå.

Sidans benägenhet att upprepa bilder är irriterande. Om samma konsert ges vid flera till&shy;fällen kan man gott göra som övriga orkestrar: beskriv konserten på en plats och ange flera datum för fram&shy;trädanden.

Att använda den orangea färgen för att markera inställda evenemang har en dubbel mening. Biljetter trycktes under en tid gärna på orange papper. Just denna nyans påminner mig mycket om dessa.

<div class="palette">
<div class="color color1" style="background-color:#000; color:#fff;">000</div>
    <div class="color color2" style="background-color:#1d1d1b; color:#fff;">1d1d1b</div>
    <div class="color color3" style="background-color:#f9f7f7; color: #000;">f9f7f7</div>
    <div class="color color4" style="background-color:#f7d5c8">f7d5c8</div>
    <div class="color color5" style="background-color:#df486e; color:#fff;">df486e</div>
</div>

### Sveriges radios symfoniorkester

Här har vi en intressant avvikelse, och det är att kontrastfärgen är grön. [SRSO][5] särskiljer sig också med att låta ett fotografi ta upp hela bakgrunden _above the fold_. I skrivande stund är även fotografiet svart&shy;vitt, men det har varierat under tiden då jag observerat hemsidan.

<figure class="left">
    <img src="../image/radion.jpg?w=400&q=50" alt="Sveriges Radios Symfoniorkester">
    <figcaption>Sveriges Radios Symfoniorkesters hemsida</figcaption>
</figure>

För varje större framträdande har man annonser av samma höjd &ndash; samma dignitet &ndash; som den översta, även om man måste bläddra sig fram till dem. Om läsarens skärm stämmer överens med sidan så blir det en trevlig läs&shy;upp&shy;levelse. Kanske kunde man önska sig en tydligare sid&shy;vändning, och kanske kan det uppnås med JavaScript?

Sidan använder sig av en svart gradient. När bilderna är centrerade på skärmen, i höjdled, så fungerar det väldigt bra. Under tiden man scrollar är det kanske inte lika klockrent.

Lägg märke på min illustration, att även om man hade varmare färger vid just det tillfället så kvarstod den rätt kalla gröna färgen.

<div class="palette">
    <div class="color color1" style="background-color:#000; color:#fff;">000</div>
    <div class="color color2" style="background-color:#fff;">fff</div>
    <div class="color color3" style="background-color:#1c4946; color:#fff;">1c4946</div>
</div>

## Analys

Färgerna svart och vitt är genomgående i orkestervärlden. De flesta klaviaturer är svart&shy;vita, frackarna som musikerna ofta bär är svarta, med vit skjorta. Konsertflyglar är nästan alltid blanksvarta med vita tangenter. Avsaknaden av färger påminner om herrars aftonklädsel. Ett mode som inte stort ändrat sig sedan 1800-talet till denna dag.

Den vanligaste accentfärgen är röd, en vanlig färg i musikvärlden. Färgläran säger oss att röd är färgen för intensiva känslor, passion, glöd och lidelse. Den förekommer gärna som accentfärg på musikers klädsel, som en scarf eller en näsduk. Om, vill säga, musikerna alls bär en accentfärg.

Jag tycker mig ana att de designers som arbetat fram dessa sidor är väl medvetna om budskapet de sänder med sitt färgval. Ett antal intervjuer kunde utröna tankarna bakom färgval och design, men det är utanför denna rapports räckvidd.

Ett bekymmer för en organisation som tar in bilder från utomstående &ndash; artistbilder i de här exemplen &ndash; är att färgerna riskerar att skära sig. Inget skär sig dock mot ett akromatiskt tema, och med adekvat negativ yta emellan så undviker man dis&shy;harmonier mellan olika foton också

Jag bedömer att temafärgerna på dessa högst professionella sidor initialt är noga utvalda. Emellanåt har mindre genomtänkta val gjorts vid senare uppdateringar av själva innehållet, det är svårt att se hur dessa färgpaletter alls hänger samman med själva temat.

Tolkningen av färgen röd skiljer sig också mellan orkestrarna. (GSO använder två nyanser.)

<div class="palette">
    <div class="color color1" style="background-color:#ba232b; color:#fff;">Operan</div>
    <div class="color color2" style="background-color:#b61319; color:#fff;">GSO</div>
    <div class="color color3" style="background-color:#e5242b; color:#fff;">GSO</div>
    <div class="color color4" style="background-color:#df486e; color:#fff;">MSO</div>
</div>

Det _är_ en intensiv färg och att framställa den som klarröd (f00) skulle kännas som bjärt lysande, en varningsfärg. Man har därför mildrat intensiteten och uppnått en behaglig nyans som inte varit för stark.

Det kan vara värt att notera att MSO, som var de enda i den här under&shy;sökningen som mildrade kontrasten mellan svart och vitt, också är de som tonat ner sin röda som allra mest.

## Felkällor

Jag har genomfört det här arbetet under sommaren och hösten 2020, en tid då många publika evenemang var inställda till följd av covid-19. Under sommaren hoppades man på en försiktig öppning, men så blev det inte. Hemsidorna har ändrats ganska mycket under de senaste månaderna.

Det är högst troligt för den som önskar upprepa mina under&shy;sökningar att hemsidorna som undersökts uppdaterats.

## Referenser

* [https://www.operan.se/][1]
* [https://www.konserthuset.se/][2]
* [https://www.gso.se/][3]
* [https://malmolive.se/mso][4]
* [https://www.srso.se/][5]

[1]: https://www.operan.se/
[2]: https://www.konserthuset.se/
[3]: https://www.gso.se/
[4]: https://malmolive.se/mso
[5]: https://www.srso.se/
