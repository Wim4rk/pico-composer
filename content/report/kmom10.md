---
Title: Kmom10
Description: Slutredovisning för kursen design
Template: kmom
---
# Kmom10

Välkommen att läsa min presentation [online][1].

I allt nedan avser "kunden" min arbetsgivare.

## Krav 1 - Skapa hemsida

Jag skapar en hemsida enligt specen. Jag har en hel del text klar för det här projektet, även
om den behöver jobbas igenom, rättstavas och putsas till. About-sidan kommer att heta
något annat på produktionssidan. Antagligen "Musikkåren".

Jag har skapat en förstasida med en hero-bild. Bildvalet utgår från ett begränsat bibliotek.
Jag har också försett webbplatsen med en logga som också används som favicon. Heraldik
är ett känsligt ämne i sammanhanget, så jag har använt en sköld som musikkåren inte använt
på minst fem år. Antagligen kommer den inte att vara där i slutänden, så jag har
gjort den mycket liten.

Footern är mest en platshållare just nu. Där skall läggas länkar till formalia &mdash; sidor
om datalagring, ansvarig utgivare m.m. Det största inslaget blir ett formulär för kundens
nyhetsbrev.

Innehållet har jag i huvudsak fått från kunden. Vissa sidor är i långform, men det är enligt
önskemål, och jag har fått fundera mycket över hur man gör så läsbara sidor som möjligt.
Bilderna (inom text) hålls inom fasta rutor &mdash; ungefär som de skulle göra i en bok.
Konsertbilderna framhålls lite mer, men med det material jag har just nu valde jag att skapa
en väldigt enkel artikelsida för att visa konserter.

Konsert-sidan skall påminna lite om en anslagstavla. De gula rutorna representerar biljetter.
De kommer senare att få en perforerad kant, och antagligen orangea streck i
"utskriftsriktningen". Om jag hittar en lösning i CSS så vill jag också att de skall böja sig en
smula.

För att nå varje konserts sida, klicka på biljetten.

## Krav 2 - Tema

Jag har skapat ett tema som skiljer sig från övriga professionella orkestrar i Sverige, främst
genom att den faktiskt använder lite färger. Kunden uppträder ibland på en effektbelyst scen,
men oftare utomhus och i dagsljus. Det påverkar mitt val av färger och ljus.

Temat är också tydligt och klart. Inte direkt militäriskt, men lite gammeldags i så mån att det
mest liknar en bok att läsa ur. Jag vill att det skall vara enkelt att få en överblick över kundens
verksamhet utan att man behöver scrolla alltför mycket. Det gängse är annars att presentera
konserter som stora bilder på en lång scroll-sida.

Temat finns dokumenterat under About-sidan.

## Krav 3 - Responsivitet

Temat är hyggligt responsivt. Jag brukar vara mer noga, men det tar också väldigt mycket tid,
och blir lätt rörigt om man börjar i den änden. Jag finner ofta att responsiviteten bygger hemsidan
mer än vad hemsidan bygger responsiviteten. Den mindre skärmens begränsningar är stora.

Nuvarande lösning fungerar likadant på en läsplatta som på en mobiltelefon. Jag brukar göra en
skala däremellan.

Tillgångligheten är god. Jag hade egentligen bara två problem. Det ena var att
min scroll-knapp inte sade "scroll" någonstans. Det gör den nu, men det fältet
är dolt. Det andra rörde den röda footern.

## Rent allmänt

Jag har skapat den här sidan parallellt med en sida som min arbetsgivare faktiskt kommer att
använda sig av. Produktionssidan har inte utvecklat sig särskilt fort med avseende på design,
men desto mer avseende funktion: konserter kommer till exempel att hämtas ur en databas.
Jag kommer att använda det här projektet för att skapa en mall, eller en mock-up av hur sidan
 kan komma att se ut.

Sidan är enkel, men har tagit mer tid än den borde och tiden
har inte varit på min sida. Jag har varit sjuk en längre tid (nej, inte den sjukdomen), och
vi har stora förändringar på gång här hemma. Samtidigt känns det viktigt för mig att avsluta de
kurser som jag påbörjat, så jag är mycket glad över denna sista chans att göra en inlämning.

CSS är verkligen inte min starkaste gren.
Ibland är det väldigt svårt att se vilket element som påverkas av vilka kodrader.

## Tankar om kursen

Kursen är en bra introduktion till design. I version 3 har fokus kunnat skiftas bort från ramverket
till att mer handla om just design. Anax är ett lysande ramverk, men jag har upplevt det som
en smula stort och ohanterligt. Skillnaden mellan LESS och SASS är mer försumbar.

En sak som jag verkligen ställer mig frågande till är varför vi inte jobbat mer med att skapa
olika meny-varianter och navigeringar. Där finns både stora möjligheter och stora svårigheter.
Det känns som en grundläggande sak som man verkligen behöver ha koll på inom design.

Jag ger kursen en sjua, även om jag vid det här laget missat att fylla i enkäten.

[1]: http://www.student.bth.se/~olai19/dbwebb-kurser/design/me/portfolio/report/kmom10
