---
Title: Kmom01
Description: Kursmoment 1
Template: kmom
---
# Kursmoment 1

Det här är mitt andra försök på kursen design. Jag hann igenom en hel del av
den för ett år sedan, men lyckades inte avsluta den. Under sommaren jobbade jag
vidare i förhoppningen att jag skulle kunna göra de inlämningar jag var klar
med.

Nu blev det inte så. Hellre än att jobba igenom två kursmoment och ett projekt i
Anax så föredrar jag att göra om hela kursen i Pico. Jag anade också att det är
Pico som kommer att användas i OOPHP sedan, så jag försöker lära mig det.

Det var nog Anax som knäckte mig förra gången. Om jag börjat om med det idag
hade det säkert gått bättre. Då var det för svårt att finna var man skulle lägga
till innehåll, bilder och meta-data. Jag lyckades inget vidare med min
LESS-struktur heller.

Så jag börjar om. Det känns redan mycket bättre att jobba med Pico, så  kanske
kan jag bättre fokusera på design i år?

## Loggen

Kursmoment 1 brukar innebära att man ställer upp sin labbmiljö. Så även i denna
kurs. Jag hade allt på plats sedan i fjol. Composer var installerad och färdig,
den beredde mig mycket besvär senast. Därtill kunde jag lyfta en del saker från
alla de kurser som jag gjort (mer eller mindre av).

Från design tog jag med mig lite typografi, och cimage. Det gick ganska kvickt
att ställa upp mitt CSS och på någon timme har jag en läsbar webbsida.

Inte så att jag är nöjd med den, det är ett hafsverk, men färdigt är bättre än
perfekt just nu. När vi sedan kommer igång med en CSS-preprocessor så kommer
jag ändå att få uppdatera strukturen på det mesta, så jag väntar med att snygga
till allt.

## Svårigheter

Inte direkt. Jag har ju sett nästan allt det vi gjort tidigare.

* twig-designen påminde om en flask-site.
* Mappstrukturen är bra mycket mindre än Anax.
* Jag förstår kod bättre överlag.

Det mesta var nog lättare den här gången.

## Kort och koncist

__Har du jobbat med ramverk eller andra CMS:er tidigare?__

Jag har jobbat en hel del med Wordpress. Både som skribent och så smått som
utvecklare.

__Är du bekant med något av verktygen sedan tidigare?__

Jag kommer inte på något som jag inte kände till i det här kursmomentet.

__Har du några förutfattade meningar inom design och användbarhet?__

Min förutfattade mening rör mest mig själv. Jag tycker att jag är en riktig
back-end-snubbe. Jag behöver bryta den övertygelsen.

__Hur kändes det att göra din egna layout?__

Bekant. Jag har skapat många me-sidor vid det här laget, och jag var inte mer
ambitiös än att jag återanvände några favoritelement.

__TIL__

Idag klarar jag det här.

[1]:http://www.student.bth.se/~olai19/dbwebb-kurser/design/me/portfolio/report/kmom01
