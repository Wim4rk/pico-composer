---
Title: Kmom06
Description: Kursmoment 6
Template: kmom
---
# Kursmoment 6

Välkommen att läsa min presentation [online][1].

Min undersökning kan läsas [här][2].

Nu kan man verkligen tala om att kämpa. Jag är i stort sett klar med min
slutuppgift, men har det här kursmomentet kvar. Om jag alls lyckas så kommer det
att vara på verklig rekordfart. Blodsmak, kakel, pannben. Nu bara kör vi.

Min design utgår från en tavla av [Piet Mondrian][3].

## Nya idéer

Jag ser saker jag skulle kunna göra med min sida. En tanke som jag redan haft
är att lägga till struktur i form av bilder från originaltavlan. Det skulle ge
mig penseldrag, krackelur m.m.

Proportioner, balans och kontrast får jag gratis från målaren.

I mitt slutprojekt har jag lagt till en enda rörelse, en scroll-jacking med
tillhörande knapp på förstasidan. Och själva knappen studsar lite!

Det skulle man kunna utveckla till att
ladda in alla sidor med en gång, och när man sedan navigerar så glider man
helt enkelt till aktuell sida.

## Svårigheter

Jag har haft en del bekymmer med att bilder inte renderas i MD-filerna. FÖrutom om man skulle vilja presentera den rakt av, utan något html-element runtom.
Jag vill gärna ha en <samp>figure</samp> eller åtminstone en <samp>div</samp>,
och markdown inom block-HTML renderar inte.

Jag har också bekymmer med de responsiva menyerna. Så som de nu är uppbyggda
så _måste_ jag ha en hamburgermeny att växla till. Responsiviteten hos min
sida bygger på att menyerna helt enkelt blir vertikala. Jag saknar kompetens
i JavaScript för att lösa detta.

## Kort och koncist

__Hur känns det att tänka i termer av designelement och designprinciper?__

Som att jag aldrig gjort annat. Samma principer finns överallt i den _sköna
konsterna_. Balans, energi, rörelse, proportioner. Allt är verktyg att leka
med.

__Finns det något speciellt du vill lyfta fram från uppgiften "Utvärdera designprinciper som webbplatser använder sig av". Vad tar du med dig från den uppgiften?__

Det är svårt att slå an och vara konsekvent med en känsla. Någonstans måste
man gå från presentation till fakta, och då måste sidan fortfarande hålla.

Något som jag tror på mer och mer är att skapa sina sidor utifrån bilder. Att
använda värdeord i de negativa ytorna, och vara noga med att allt fungerar
responsivt och mellan de olika webbläsarna.

__Gjorde du några uppdateringar till din egen sida utifrån vad du kom fram till i analysen?__

Nej, men jag ojar mig lite över vissa inslag. Och jag ångrar att jag inte
jobbade med struktur i ett tidigare skede, det vore så självklart att använda
en scan utav tavlan för att få med penseldrag och krackelur.

__Har du en uppfattning om "the final touch" och vad det kan vara i sammanhanget webbdesign?__

_The final touch_ känns svår att uppnå inom webdesign. Bara alldeles nyss fick
jag lösa ett bekymmer där Chromium tolkar grid annorlunda än Firefox. Det är
svårt att lägga ett sista penselstreck då.

Jag har hela tiden fler idéer än vad jag klarar av att förverkliga. De effekter
som på en tavla hade varit the final touch är ofta det man måste börja med i
CSS. En effekt, en lätt rörelse, ett grafiskt element ovanpå, allt det skulle
vara en _final touch_ i alla andra konstarter. Här måste vi börja med att skapa
utrymmet för just den effekten.

Egentligen borde man skapa sina webbsidor två gånger. En gång där man adderar
och adderar, föreslagsvis på papper, för att hitta sin _final touch_ den rätta
vägen. Då blir det sista pennstrecket när allt ser likadant ut i alla
webbläsare.

__Vilken är din TIL för detta kmom?__

Att piska är bättre än morot.

[1]: http://www.student.bth.se/~olai19/dbwebb-kurser/design/me/portfolio/report/kmom06

[2]: http://www.student.bth.se/~olai19/dbwebb-kurser/design/me/portfolio/analysis/03_design_principles

[3]: https://sv.m.wikipedia.org/wiki/Fil:Piet_Mondriaan,_1930_-_Mondrian_Composition_II_in_Red,_Blue,_and_Yellow.jpg
